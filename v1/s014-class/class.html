<html>

    <head>
        <meta charset="utf-8">
        <title>PyLadies 14-02 – OOP</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <section class="col-lg-12">
                    <p class="note">
                        Jestli jsi už <a href="../s007-cards/klondike.html">naprogramovala hru Klondike</a>,
                        ale ve funkci <code>popis_karty</code> nepoužíváš slovníky,
                        projdi si napřed <a href="../s011-dicts/klondike-dictget.html">tenhle návod</a>.
                    </p>
                    <h1>OOP</h1>
                    <p>
                        Zatím jsme programovaly v <em>procedurálním stylu</em>:
                        měly jsme nějaká data (seznamy, slovníky, řetězce,
                        čísla), a nějaké funkce které s těmito daty pracovaly.
                        Teď se podíváme na jiný styl: <em>objektově orientované
                        programování</em>
                        (angl. <em>object-oriented programming</em>, OOP).
                        To je založené na <em>objektech</em>: strukturách,
                        které obsahují jak informace (data), tak funkce
                        (metody), které s těmi daty umí pracovat.
                    </p>
                    <p>
                        V Pythonu je všechno objekt.
                        Přesněji řečeno: všechno, co můžeme
                        uložit do Pythoní proměnné – každá hodnota – je
                        objekt.
                        Čísla, řetězce, funkce, seznamy, soubory, metody,
                        moduly, třídy, matice – všechno jsou objekty.
                    </p>
                    <p>
                        Třeba takový řetězec obsahuje jak informace (seznam
                        znaků, ze kterých je složený), tak spoustu
                        funkcionality – metody jako <code>lower()</code>,
                        <code>split()</code> nebo <code>count()</code>.
                        Všechno je obsaženo v jednom objektu; samotný řetězec
                        je všechno, co potřebuješ k tomu, abys ho převedla
                        na malá písmena.
                    </p>
                    <p>
                        Ale i když je všechno objekt, je možné neprogramovat
                        „objektově”.
                    </p>
                    <p>
                        Ve hře Klondike jsme karty
                        reprezentovaly jako trojice <code>(hodnota, barva,
                        licem_nahoru)</code>, a funkce jako
                        <code>popis_karty</code> a <code>otoc_kartu</code>
                        byly zvlášť.
                        Data v jednoduchých strukturách (n-tice, čísla,
                        řetězce), a funkce, které s nimi pracují – to je
                        procedurální přístup k programování.
                    </p>
                    <p>
                        Jak by se pracovalo s kartou, kdybychom z ní udělaly
                        specializovaný objekt?
                    </p>
<pre>
karta = Karta(3, 'Sr', licem_nahoru=True)
print(karta.hodnota)        # → 3
print(karta.barva)          # → 'Sr'
print(karta.licem_nahoru)   # → True
print(karta)                # → [3 ♥]
karta.otoc_licem_dolu()
print(karta)                # → [???]
karta.otoc_licem_nahoru()
print(karta)                # → [3 ♥]
</pre>
                    <p>
                        Každý objekt v Pythonu má svůj <em>typ</em>
                        (angl. <em>type</em>).
                        Zatím jsme poznaly pár základních, vestavěných
                        (angl. <em>built-in</em>) typů jako <code>str</code>,
                        <code>int</code>, <code>list</code>, <code>bool</code>.
                        Jméno třídy funguje zároveň jako „funkce”, která
                        vytváří nový objekt daného typu.
                    </p>
                    <p>
                        Typy, které vytvoříme samy (t.j. nejsou vestavěné)
                        se většinou pojmenovávají s velkým písmenem na začátku
                        každého slova, bez oddělení slov: např.
                        <code>Tabulka</code>, <code>VesmirnaLod</code>,
                        <code>pyglet.text.Label</code>.
                        (Je to konvence, kterou některé knihovny z různých
                        důvodů nepoužívají, ale my se jí budeme držet.)
                    </p>
                    <p>
                        Třída pro kartu se bude jmenovat <code>Karta</code>.
                        Na vytvoření karty potřebujeme tři kousky informací –
                        hodnotu, barvu, a otočení – které se „zabudují” do
                        objektu.
                        Z objektu pak budou přístupné jako
                        <em>atributy</em>, pomocí tečky: podobně jako
                        metodu "upper" pro řetězec "abc" dostaneme výrazem
                        <code>"abc".upper</code>, hodnotu karty dostaneme
                        výrazem <code>karta.hodnota</code>.
                    </p>
                    <p>
                        Naše kartové objekty taky půjdou převést na řetězec
                        (a tím pádem vypsat pomocí <code>print</code>),
                        a budou mít metodu <code>otoc()</code>.
                    </p>
                </section>
                <section class="col-lg-12">
                    <h1>Třídy</h1>
                    <p>
                        Každý objekt má – jak už bylo řečeno – dvě součásti:
                        nějaká data specifická pro ten daný objekt,
                        a nějakou funkcionalitu – popis chování, které je
                        většinou společné všem objektům daného typu.
                    </p>
                    <p>
                        Každá karta má svoji vlastní hodnotu nebo barvu,
                        ale postup otočení karty, nebo převodu na řetězec, či
                        vytvoření karty, je společný všem
                        kartám.
                    </p>
                    <p>
                        To, co je společné pro všechny objekty nějakého typu,
                        definuje <em>třída</em> (angl. <em>class</em>).
                        Třídy se vytváří příkazem <code>class</code>,
                        ke kterému se napíše jméno třídy, a pak,
                        v odsazeném bloku, popis chování.
                    </p>
                    <p>
                        První, co popíšeme, je jak se objekt Karta vytváří.
                        Na to se používá trochu zvláštně pojmenovaná
                        speciální metoda (angl. <em>special method</em>),
                        <code>__init__</code> (s dvojitými podtržítky na začátku
                        a na konci):
                    </p>
<pre>
class Karta:
    def __init__(self, hodnota, barva, licem_nahoru):
        self.hodnota = hodnota
        self.barva = barva
        self.licem_nahoru = licem_nahoru
</pre>
                    <p>
                        Když napíšeš <code>karta = Karta(3, 'Sr', licem_nahoru=True)</code>,
                        zavolá se funkce <code>__init__</code> se
                        <em>čtyřmi</em> argumenty: vznikajícím objektem
                        (který se tradičně pojmenovává <code>self</code>),
                        a pak s těmi ostatními, které byly předány přímo.
                        Funkce <code>__init__</code> pak nastaví na vznikajícím
                        objektu (<code>self</code>) tři atributy – stejně jako
                        <code>seznam[2] = 'xyz'</code> nastaví <code>seznam[2]</code>,
                        tak <code>karta.hodnota = 8</code> nastaví <code>karta.hodnota</code>.
                    </p>
                    <p>
                        Vyzkoušej si, že funguje:
                    </p>
<pre>
karta = Karta(3, 'Sr', licem_nahoru=True)
print(karta.hodnota)        # → 3
print(karta.barva)          # → 'Sr'
print(karta.licem_nahoru)   # → True
</pre>
                    <p>
                        Další speciální metoda je <code>__str__</code>,
                        která převádí na řetězec.
                        Tuhle metodu používají funkce jako
                        <code>str(karta)</code> nebo <code>print(karta)</code>.
                        Jako jediný argument bere objekt (kartu),
                        který převádí; opět se tradičně používá jméno
                        <code>self</code>.
                        Bude vypadat nějak takhle
                        (přidej ji do bloku <code>class Karta</code>):
                    </p>
<pre>
    def __str__(self):
        if not self.licem_nahoru:
            return '[???]'

        barvy = {'Pi': '♠ ', 'Sr': ' ♥', 'Ka': ' ♦', 'Kr':'♣ '}
        znak_barvy = barvy[self.barva]

        hodnoty = {1: 'A', 10: 'X', 11: 'J', 12: 'Q', 13: 'K'}
        znak_hodnoty = hodnoty.get(self.hodnota, str(self.hodnota))

        return '[{}{}]'.format(znak_hodnoty, znak_barvy)
</pre>
                    <p>
                        Vyzkoušej si, že to funguje:
                    </p>
<pre>
karta = Karta(3, 'Sr', licem_nahoru=True)
print(karta)                # → [3 ♥]
</pre>
                    <p>
                        Speciálních metod existuje víc, ale naprostá většina
                        tříd si vystačí s těmito dvěma.
                        Ostatní chování se dá napsat jako normální metody –
                        takové, které namají ve jménech dvojitá podtržítka.
                        Pořád ale budou nappsané v definici třídy,
                        a jako první argument budou brát <code>self</code>,
                        „svůj” objekt:
                    </p>
<pre>
    def otoc_licem_nahoru(self):
        self.licem_nahoru = True

    def otoc_licem_dolu(self):
        self.licem_nahoru = False
</pre>
                    <p>
                        Při volání metody se argument <code>self</code> doplní
                        automaticky, podle toho „na jakém objektu” metodu
                        zavoláme. Vyzkoušej si to:
                    </p>
<pre>
karta = Karta(3, 'Sr', licem_nahoru=True)
print(karta)                # → [3 ♥]
karta.otoc_licem_dolu()
print(karta)                # → [???]
karta.otoc_licem_nahoru()
print(karta)                # → [3 ♥]
</pre>
                </section>
                <section class="col-lg-12">
                    <h1>A k čemu to je?</h1>
                    <p>
                        S objektem se většinou pracuje trochu líp než s n-ticí.
                        Pamatuješ na všechny řádky typu
                        <code>hodnota, barva, licem_nahoru = karta</code>,
                        u kterých je potřeba si nesplést pořadí jednotlivých
                        prvků? U objektů si stačí zapamatovat
                        jména atributů.
                    </p>
                    <p>
                        Další zjednodušení bude znát, až budeš mít
                        v programu více podobných typů objektů.
                        Složitější hra může mít místo funkcí
                        <code>otoc_kartu</code> a <code>otoc_zeton</code>
                        dva typy věcí, každý s metodou <code>otoc</code>.<a href="footnote-bad-dispatch">*</a>
                    </p>
                    <p>
                        Ne vždycky je dobré používat vlastní třídy objektů.
                        Nevýhoda je hlavně v tom, že se definují složitěji než
                        jednoduché datové struktury.
                        Na jednoduché věci, např. balíček karet či
                        bod v prostoru, je často vhodnější požívat základní
                        typy (seznam, resp. trojice čísel – x, y, z souřadnic).
                    </p>
                    <p>
                        Další věc, kterou typy umožňují, je <em>dědičnost</em> –
                        ale o tom zase příště.
                    </p>
                </section>
            </div>
            <hr>
            <div class="row stuff">
                <section class="col-lg-12">
                    <div class="note">
                        <p>
                            <a name="footnote-bad-dispatch"></a>* třetí varianta je
                            napsat funkci <code>otoc_cokoli</code>:
                        </p>
<pre>
def otoc_cokoli(neco):
    if len(neco) == 3:  # karta má tři prvky: hodnotu, barvu, otočení
        return otoc_kartu(neco)
    else:  # žeton má jen dva prvky: jméno a otočení
        return otoc_zeton(neco)
</pre>
                        <p>
                            Podobný kód nikdy nepiš.
                            Do takovéhle funkce se složitě přidávají další případy,
                            špatně se to testuje, složitěji se mění (vylepšuje!)
                            struktura programu.
                            Když se přistihneš, že podobnou funkci píšeš,
                            je čas přejít na třídy a metody.
                        </p>
                    </div>
                </section>
            </div>
            <div class="no-reveal footer">
                <div>pro PyLadies Brno napsal Petr Viktorin, 2015</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
