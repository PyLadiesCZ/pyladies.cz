<html>

    <head>
        <meta charset="utf-8">
        <title>PyLadies 11-05 – Vizualizace častých slov v tweetech</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style>
            img {
                display: block;
                margin: 10px auto;
            }
        </style>
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Praha</h3>
            </div>
            <div class="row stuff">
                <section class="col-lg-12">
                    <h1>Vizualizace častých slov ve tweetech</h1>
                    <div>
                        Nyní se pokusme o trochu praktičtější úlohu, při níž
                        si zároveň procvičíš novou datovou strukturu, kterou
                        jsi dnes poprvé potkala &mdash; <strong>slovníky</strong>.
                    </div>
                    <div>
                        Naším cílem bude vytvořit vizualizaci dat z našeho Twitter
                        účtu, ze které bude patrné, o kterých klíčových slovech
                        nejčastěji tweetujeme. Čím se slovo vyskytuje častěji,
                        tím větší ho v obrázku vykreslíme.
                        Může to vypadat např. takto:
                        <div><img src="mrak_jinja2.png" width="60%" align="middle"></div>
                        Pro vytvoření takové vizualizace budeme muset
                        <ol>
                            <li>Získat text našich tweetů z timeline.</li>
                            <li>Rozsekat text tweetů na jednotlivá slova.</li>
                            <li>Odstranit interpunkci.</li>
                            <li>Najít klíčová slova (tj. slova začínající na '@' nebo '#').</li>
                            <li>Spočítat jejich relativní frekvence.</li>
                            <li>Zobrazit vizualizaci.</li>
                        </ol>
                    </div>
                </section>
                <section class="col-lg-12">
                    <h2>Instalace knihoven</h2>
                    <div>
                        Abychom znovu nevynalézali kolo (a skončili včas),
                        použijeme několik knihoven pro usnadnění práce.
                        Aktivuj si virtuální prostředí a nainstaluj si potřebné
                        závislosti
                        <pre>$ python -m pip install jinja2 twitter</pre>
                    </div>
                    <div>
                        Kromě nainstalovaných knihoven budeme potřebovat
                        HTML šablonu pro mrak slov, JavaScriptové knihovny,
                        které v ní mrak vykreslí, nějaké pěkné
                        fonty a ještě jeden Python modul pro komunikaci s
                        Twitterem. Všechno si můžeš stáhnout v jednom
                        <a href="twitter_word_cloud/zavislosti.zip">zip archivu</a>.
                        Pozor, aby se archiv nerozbalil ještě do
                        podsložky. Jeho obsah potřebujeme přímo ve složce,
                        ve které budeme psát náš Python skript.
                    </div>
                </section>
                <section class="col-lg-12">

                    <h2>Vytvoření Twitter aplikace</h2>
                    <div>
                        Abychom mohli získat data z našeho Twitter účtu, musíme
                        nejdřív v našem účtu vytvořit aplikaci, které dovolíme
                        získat data z naší timeline.
                        Jdi na <a href="https://apps.twitter.com">https://apps.twitter.com</a>
                        a vytvoř novou aplikaci tlačítkem <em>Create New App</em>.
                        Vyplň nějaké jméno, krátký popis a jako <em>Website</em>
                        můžeš dát cokoliv, např. "http://pyladies.example".
                        <em>Callback URL</em> nech prázdnou.
                    </div>
                    <div>
                        Nás budou zajímat přístupové údaje k této aplikaci.
                        Ty najdeš v nastavení aplikace, kam jsi byla
                        přesměrována po jejím vytvoření, konkrétně v záložce
                        <em>Keys and Access Tokens</em>. Už máme vygenerovaný
                        <em>Consumer Key</em> a <em>Consumer Secret</em>,
                        ale k přihlášení do aplikace je potřeba ještě přístupový
                        token, vytvoř si ho tlačítkem <em>Create Access Token</em>.
                    </div>
                    <h2>Získání dat z Twitteru</h2>
                    <div>
                        S vytvořenou aplikací už budeme schopní získat tweety
                        přímo v Pythonu. Vytvoř si nový Python skript ve složce,
                        kam jsi předtím rozbalila zip archiv. Nejdřív
                        naimportujeme modul pro získání dat z timeline
                        a údaje pro přihlášení ze souboru <code>oauth_info.py</code>.
<pre>
import twitter_timeline
import oauth_info
</pre>
                        <h3>Přihlášení k Twitter aplikaci</h3>
                        Data z Twitteru umí vytěžit objekt
                        <code>TimelineMiner</code>, který si vytvoříme takto:
<pre>
timeline = twitter_timeline.TimelineMiner(
    oauth_info.ACCESS_TOKEN,
    oauth_info.ACCESS_TOKEN_SECRET,
    oauth_info.CONSUMER_KEY,
    oauth_info.CONSUMER_SECRET,
    oauth_info.USER_NAME
)
</pre>                  
                        Nejdříve se musíme do Twitteru přihlásit. To uděláme
                        zavoláním funkce <code>authenticate()</code> na objektu
                        <code>TimelineMiner</code>. Rovnou můžeme vypsat do
                        terminálu, že se přihlášení podařilo.
<pre>
if timeline.authenticate():
    print('Prihlaseni do Twitteru probehlo uspesne.')
</pre>
                        Spusť svůj skript a sleduj, co se stane. Došlo k
                        výjimce &mdash; přečti si pozorně popis výjimky.
                        Nastala kvůli tomu, že jsme nepředali <code>TimelineMineru</code>
                        přihlašovací údaje k naší Twitter aplikaci. Otevři si
                        soubor <code>oauth_info.py</code> a doplň tam
                        přihlašovací informace ke své aplikaci. Pozor na to, že
                        tokeny jsou stringy, musí tedy být v uvozovkách.
                        Zkus pustit skript znovu, nyní by již mělo vše proběhnou
                        v pořádku.
                    </div>
                    <h3>Získání textu tweetů</h3>
                    <div>
                        Nyní nám nic nebrání získat samotný text tweetů.
                        Na objektu <code>TimelineMiner</code> zavoláme
                        metodu <code>get_timeline()</code> a tím se nám 
                        tweety stáhnou.
<pre>timeline.get_timeline(max=2000)</pre>
                    </div>
                    <div>
                        Atribut timeline objektu <code>tweets</code> nyní
                        obsahuje seznam našich tweetů. Pro pohodlnější práci
                        si je spojíme do jednoho řetězce.
<pre>text = ' '.join(timeline.tweets)</pre>
                    </div>
                    <h3>Odstranění interpunkce</h3>
                    <div>
                        Aby byla vizualizace vypovídající, musíme provést alespoň
                        drobnou normalizaci dat. Např. nechceme, aby program bral
                        slovo s tečkou na konci a bez tečky jako 2 různá slova
                        ("pes" a "pes," jsou vlastně stejná slova).
                        Zkus proto navrhnout funkci <code>odstran_interpunkci</code>,
                        která bude mít jeden argument (řetězec) a vracet bude
                        tentýž řetězec jen s odstraněnou interpunkcí.
                    </div>
                    <div>
                        <strong>Drobná nápověda:</strong>
                        <ul>
                            <li>
                                Znaky interpunkce jsou v Pythonu dostupné v 
                                knihovně <code>string</code> jako
                                <code>string.punctuation</code>.
                            </li>
                            <li>
                                Všechny výskyty znaku <em>x</em> můžeš v řetězci
                                odstranit funkcí <code>retezec.replace('x', '')</code>.
                            </li>
                            <li>
                                "@" a "#" jsou sice také interpunkční znaky,
                                ale my je budeme potřebovat, jelikož jimi
                                Twitter značí klíčová slova. Navrhni tedy funkci
                                tak, aby tyto znaky v textu zůstaly.
                            </li>
                        </ul>
                    </div>

<details class="solution notes"><h4>Řešení</h4>
<pre>
import string

def odstran_interpunkci(retezec):
    znaky_interpunkce = string.punctuation.replace('#', '').replace('@', '')
    for znak in znaky_interpunkce:
        retezec = retezec.replace(znak, '')
    return retezec
</pre>
</details>
                    
                </section>
                <section>
                    <h3>Získání klíčových slov</h3>
                    <div>
                       V textu bývá mnoho nezajímavých slov jako jsou
                       spojky nebo běžná podstatná jména a slovesa.
                       Ty by měly četnost větší než cokoliv zajímavého.
                       Pracujeme ale s daty z Twitteru, kde jsou jasně označena
                       klíčová slova ("#hashtag") a účty jiných uživatelů
                       ("@uzivatel"). Elegantně se zbavíme problému s běžnými
                       slovy tím, že budeme brát v úvahy jen tato zvýrazněná
                       slova.
                    </div>
                    <div>
                        Navrhni tedy funkci <code>najdi_klicova_slova</code>,
                        která bere řetězec a vrátí seznam slov začínajících
                        na "@" nebo "#".
                    </div>
                    <div>
                        <strong>Nápověda:</strong>
                        <ul>
                            <li>
                                Řetězec můžeš rozsekat na seznam jednotlivých
                                slov funkcí <code>retezec.split()</code>.
                            </li>
                            <li>
                                Otestovat, zda jeden řetězec začíná na jiný
                                můžeme funkcí <code>retezec.startswith('bla')</code>.
                            </li>
                        </ul>
                    </div>
<details class="solution notes"><h4>Řešení</h4>
<pre>
def najdi_klicova_slova(text):
    klicova_slova = []
    for slovo in text.split():
        if slovo.startswith('#') or slovo.startswith('@'):
            klicova_slova.append(slovo.lower())
    return klicova_slova
</pre>
</details>
                </section>
                <section>
                    <h3>Spočítání frekvence slov</h3>
                    <div>
                        Teď trocha matematiky. Abychom věděli, která slova
                        mají být v mraku větší, potřebujeme znát relativní
                        frekvence všech slov. Na spočítání výskytu nějakého slova
                        je ideální datovou strukturou slovník.
                    </div>
                    <div>
                        Navrhni funkci <code>spocitej_frekvence</code>, která
                        dostane seznam slov a vrátí slovník, ve kterém bude
                        vždy klíčem dané slovo a hodnotou jeho relativní
                        frekvence.
                    </div>
                    <div>
                        <strong>Nápověda:</strong>
                        <ul>
                            <li>
                                Nejdřív si do slovníku nasčítej počet výskytů 
                                každého jednoho slova, teprve pak slovník
                                projdi v cyklu a poděl počet výskytů slova
                                celkovým počtem slov.
                            </li>
                            <li>
                                Nezapomeň, že pokud chceš procházet v cyklu
                                dvojice klíč-hodnota, musíš na slovníku zavolat
                                funkci <code>slovnik.items()</code>
                            </li>
                        </ul>
                    </div>
<details class="solution notes"><h4>Řešení</h4>
<pre>
def spocitej_frekvence(slova):
    # Napocitej vyskyt kazdeho slova
    frekvence_slov = {}
    for slovo in slova:
        if slovo in frekvence_slov.keys():
            frekvence_slov[slovo] += 1
        else:
            frekvence_slov[slovo] = 1

    # Spocitej relativni frekvenci
    for slovo, frekvence in frekvence_slov.items():
        frekvence_slov[slovo] /= len(slova)

    return frekvence_slov
</pre>
</details>
                </section>
                <section>
                    <h3>Vykreslení mraku slov</h3>
                    <div>
                        Nyní už máme všechna data, která potřebujeme
                        k vykreslení mraku slov. K tomu použijeme modul
                        Jinja2, který do připravené šablony nasype z Pythonu
                        slova a jejich frekvence a vytvoří z šablony běžnou
                        HTML stránku. O vykreslení mraku se už v prohlížeči
                        postará JavaScriptová knihovna <code>d3</code>.
                        Nemáme čas vyložit Jinju detailněji, ale je to spíš
                        implementační detail, který není až tak důležitý.
                        Směle zkopíruj následující kód, ale prohlédni si ho
                        a přečti si pozorně komentáře.
                    </div>
                    
<pre>
import json

loader = jinja2.FileSystemLoader(searchpath='./')  # Kde ma Jinja2 hledat sablony?
env = jinja2.environment.Environment(loader=loader)  # Inicializuj Jinja2 prostredi
frekvence_json = json.dumps(frekvence_slov)  # Preved slovnik do formatu, kteremu rozumi JavaScript
template = env.get_template('wordcloud.jinja2')  # Nacti pripravenou sablonu

# Priprav data pro sablonu
template_data = {
    'words': frekvence_json,
    'width': 1200,  # Sirka mraku
    'height': 1200,  # Vyska mraku
    'rescale': 1500  # Jake rozpeti velikosti ma byt mezi slovy?
}

# Vykresli HTML stranku a uloz do souboru
with open('wordcloud.html', 'w') as result_file:
    result_file.write(template.render(template_data))                       
</pre>
                    <div>
                        Nyní bys už měla mít ve složce nový soubor
                        <code>wordcloud.html</code>. Otevři ho a podívej se,
                        o čem a o kom nejčastěji tweetuješ!
                    </div>
                </section>
                <section>
                    <h3>Rozšíření: Odstranění málo častých slov</h3>
                    <div>
                       Pokud máš tweetů hodně, možná je mrak dost nepřehledný
                       a plný skoro nečitelných, a tedy málo častých slov.
                       Aby byla vizualizace přehlednější, je rozumné zahodit
                       málo častá slova.
                    </div>
                    <div>
                        Navrhni funkci <code>odstran_malo_casta</code>,
                        která dostane slovník relativních frekvencí a vrátí
                        slovník obsahující pouze slova s častějším výskytem.
                    </div>
                    <div>
                        <strong>Nápověda:</strong>
                        <ul>
                            <li>
                                Raději než odstraňovat slova s malou frekvencí
                                zkonstruuj slovník nový, který bude obsahovat
                                jen častější slova, např. s četností větší než
                                je 1/20 četnosti slova s maximální četností.
                            </li>
                            <li>
                                Maximum ze seznamu hodnot získáš vestavěnou
                                funkcí <code>max(seznam)</code>.
                            </li>
                        </ul>
                    </div>
<details class="solution notes"><h4>Řešení</h4>
<pre>
def odstran_malo_casta(frekvence_slov):
    caste = {}
    for slovo, frekvence in frekvence_slov.items():
        if frekvence > max(frekvence_slov.values()) / 20:
            caste[slovo] = frekvence
    return caste
</pre>
</details>
                </section>
            <div class="no-reveal footer">
                <div>pro PyLadies Praha napsal Oskar Hollmann, 2015</div>
                <div>Části převzaty z tutoriálů Sebastiana Raschka <a href="http://sebastianraschka.com/Articles/2014_twitter_wordcloud.html">zde</a> a Sahanda Saby <a href="http://sahandsaba.com/visualizing-philosophers-and-scientists-by-the-words-they-used-with-d3js-and-python.html">zde</a>.</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
