Máme za sebou druhý sraz spojený s následným posezením dole v restauraci Tusto.

Zpětná vazba & reakce na ni:

NÁROČNOST:
+ ani moc složité, ani moc jednoduché. Obtížnost vybraná akorát. Super!
+ díky za úkoly navíc, ten kruh mi dal zabrat :)
- nestihly sme všechno...
    -> vždy, když budete cítit, že jste něčemu nerozumněly dokonale, nebo že byste chtěly naopak víc, tak 
    mrkněte na pyladies.cz/brno a materiály k dané lekci
- popravdě dnes to na mě bylo moc rychlé a nestíhala jsem (ale nebyla to vaše chyba, musím se zrychlit)
- vzhledem k tomu, že už jsem si dříve prošla nějaké online kurzy, tak jsem stíhala, ale bez nich by tempo bylo dost rychlé
    -> snažíme se rychlost přizpůsobit většině, ale ne vždy se podaří, když to bude příliš rychlé, odchytněte si některého 
    z koučů, ať je vám víc k ruce         

KOUČOVÉ:
+ bylo to fajn, lidé příjemní
+ super lekce, dostatek koučů
+ koučové měli praktické rady
+ přítomnost pokročilých koučů, kteří pomůžou zodpovědět složitější dotazy
+ srozumitelné vysvětlení dnešního kurzu, krásné příklady na if, elif a else

WIFI:
+ děkuji za zprovoznění wifi
+ opět super koučové. Pochvala za wifi
    -> hromadné stahování z první lekce už se opakovat nebude, navíc jsme měli router navíc, věříme, že už to bude vždy oka 

OSTATNÍ:
+ moc mě to dnes bavilo, je super, že už umíme něco praktického
+ Díky, super hodina, lépe zorganizovaná a méně chaotická než minule
+ Super! Děkuji moc!
+ Díky, bylo to super. :)
+ Všetko bolo super
+ Jste boží (Doufám, že mi nadšení vydrží :-) )
    -> i my doufáme ;-)
+ baví mě to :)
    -> i nás a už se na vás těšíme příští týden!


V Tustu padlo ještě pár dotazů, které mohou zajímat i ostatní:
* bude navazovat kurz pro pokročilé?
    -> pokud všechno dobře půjde, tak je velmi pravděpodobné, že se brzy otevře i pokročilý kurz
* zajímají nás i ostatní účastnice, můžeme udělat seznamovací kolečko?
    -> náplň hodin je dělaná tak, abychom se vešly do daného času, při počtu cca 25 účastnic by nám seznamování zabralo
    nejméně půlhodinu, ale navrhuji, abychom si seznamovací kolečko udělali po příští lekci zase dole v restauraci ;)
    
