Druhý sraz začal v 18:00. Prošli jsme první program, proměnné a podmínky.

Zpětná vazba:

+8 Ochota koučů, přátelský přístup, vstřícný přístup, atp.
+4 Tempo tak akorát
+1 Srozumitelné vysvětlování
+1 Kámen, nůžky, papír
+1 Naučily jsme se nové věci
+1 Praktičnost/interaktivita
+1 Systém s papírky
+1 Vždycky byl kolem nějaký kouč

-2 Absence prodlužek

    Pravda, s tím musíme něco udělat. Příště!

-2 Chybí telefonní spojení na organizátory

    Ha! Myslel jsem že tohle aspoň jedním mailem šlo. Pošlu znova.

-2 Rozestavění stolů

    Uvítám diskusi o tom, jak to udělat líp.

-1 Příliš mnoho lidí, ne vždy je k dispozici kouč
-1 Málo místa

    Tohle se řeší těžko, ale snažíme se.

-1 E-mail měl obsahovat více informací (místo, odkaz na domácí úlohu)

    Předpokládám že tohle je o mailu, který šel na veřejnou skupinu?
    Odkaz na úlohu tam můžu přidat, ale to dostala každá účastnice
    minule na papíru.
    Místo posílám jen konkrétním účastnicím, ne veřejně.

-1 Chyběl nějaký úvod (nebyla jsem na minulé hodině)

    Když nepřijdeš, vždycky to bude těžší. Opakovat úvod mi nepřijde
    jako nejlepší využití času. Snad se to dá zvládnout i bez toho :)

-1 Pomalé tempo
-1 Někdy jsem vůbec nestíhala

    Tohle je těžký problém. Těší mě, že jen na jednu z vás je to moc rychlé
    a na jednu moc pomalé.
    Rychlejší z vás můžou navíc experimentovat; pomalejším by měl pomoct
    některý kouč.

-1 V 18:00 na recepci už nikdo nebyl

    Podle mých informací tam někdo byl minimálně 17:57 a 18:02; je možné že
    jsi přišla zrovna když jsme se vyměňovali – byl tam trochu chaos :(

-1 Občas si nevšimnu, že se už pokračuje

    Jestli se tahle výtka objeví častěji, obstarám zvonek :)

-1 Ne vždy bylo jasné zadání

    Zeptej se koučů!

-1 Nebolo to slovenčinou :)

    Je-li někdo, kdo to chce všechno přeložit, rád pomůžu!

-1 Kámen/nůžky/papír nejsou náhodné!

    Jak to vyřešit se dozvíš v domácím úkolu :)
